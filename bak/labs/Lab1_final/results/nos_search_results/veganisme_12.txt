https://nos.nl/op3/artikel/2121930-veganburger-van-80-miljoen-smaakt-naar-vlees
Veganburger van 80 miljoen smaakt naar vleesGa naar het menuGa naar de inhoudNieuws Sport UitzendingenNieuws Sport Impossible Foodsvrijdag 29 juli 2016, 18:10Veganburger van 80 miljoen smaakt naar vleesHet heeft vijf jaar geduurd en ruim 80 miljoen dollar gekost, maar de 'Impossible Burger' zou hét alternatief moeten zijn voor echte vleesburgers. Amerikaanse wetenschappers hebben de burger gecreëerd en die is naar eigen zeggen niet te onderscheiden van een echte. Meet the meatless Impossible BurgerMaar liefst 125 onderzoekers hebben meegewerkt aan het stuk vlees dat gemaakt is in Silicon Valley. Ze hebben de burger ontwikkeld om een alternatief te bieden voor hamburgers gemaakt van koeien. De productie van rundvlees heeft veel water nodig en leidt tot CO2-uitstoot, allebei slecht voor het milieu. Door plantaardige producten te gebruiken, hoopten de wetenschappers een stuk vlees te maken dat niet minder lekker is, maar wel een stuk beter voor de wereld. Het "magische ingrediënt" dat de burger volgens de organisatie zo lekker maakt zijn heemverbindingen. Dat zit in eiwitten en zou ervoor zorgen dat de burger eruitziet, ruikt en smaakt als echt vlees. Sarah@yems28Mission @ImpossibleFoods burger accomplished! This vegan is sold. WOAH! #impossibleburger #vegannyc #vegan 🍔 🙌0:5629 juli 2016Ricky@giveme10ricky#impossibleburger nah I don't think so. I'd rather support my local farm where I buy my real #beef burger! Not shit made in a lab.2:4429 juli 2016Maar of deze peperdure hamburger ook echt de wereld gaat verbeteren? Daar twijfelt voedseltechnoloog Tiny van Boekel van Universiteit Wageningen aan. Volgens hem zijn het niet de eiwitten die de smaak van vlees bepalen. Dat die juist de basis voor het magische ingrediënt vormen, vindt hij vreemd."Daarnaast is de textuur van de hamburger het moeilijkst om na te maken", zegt Van Boekel. En dat is precies hetgeen waarvan de mensen die hem geproefd hebben, zeggen dat die niet lijkt op een echte burger. Wel zegt Van Boekel dat het moeilijk is om de smaak en geur van een echte hamburger helemaal te kopiëren. "Dus als ze dat gelukt is, is het toch wel een prestatie."NOS op 3BuitenlandDeel artikel:Link gekopieerd!Tip de redactieGeef je tips aan ons doorPublieksvoorlichtingVoor vragen en reactiesNOS informatieOver de NOSWerken bij de NOSContactJournalistieke verantwoordingHerstelrubriekOmbudsman NPONOS AppsVoorwaardenPrivacyNieuwsVoorpaginaLaatste nieuwsVideo'sBinnenlandBuitenlandRegionaal NieuwsPolitiekEconomieKoningshuisTechCultuur & MediaOpmerkelijkArchiefSportVoorpaginaVideo'sVoetbalFormule 1WielrennenSchaatsenTennisArchief© NOS 2022Cookie-instellingen